---
layout: post
title: 步韵秋兴咏钱牧斋
date: 2015-12-11
tag: 杂感
---

---

## 其一
日落西山槐树林，京华望处气森森。  
一垣[紫极](https://www.baike.com/wikiid/6199497911692590185?prd=home_search&search_id=49mk8x8f2r8000&view_id=4e5b4kg93z8000)临无地，千里青霄合四阴。  
关塞何劳新冢骨，[海方](https://www.baike.com/wikiid/2666773873265943416?prd=home_search&search_id=14lf09urws740&view_id=1u97ef98fdc000)频晏老臣心。  
可怜江上孤轮夜，费照人间几处砧。  


## 其二  
云外金盘一日斜，朝朝玉屑锁光华。  
不惟[钟子](https://www.baike.com/wikiid/2537627103223794123?prd=home_search&search_id=3fn15fk3vzi000&view_id=3yqdymrex8a000)楚冠带，安得孔门浮海槎。  
幽壁生余自儒士，[吟蛩](https://www.baike.com/wikiid/8012165655285168090?prd=home_search&search_id=4g7nsdibr6000&view_id=1nnrjri2kzj400)死恨和[芦笳](https://www.baike.com/wikiid/347361744197402947?prd=home_search&search_id=2exql2n379no00&view_id=35pijyi33tu000)。  
悔教翎羽成朝笏，空负伊人与落花。  

## 其三  
柔条冉冉送斜晖，百尺重楼见翠微。  
逗水蜻蜓无事立，吹云[花锦](https://www.baike.com/wikiid/7977933116434752015?prd=result_list&view_id=3r0ctbaaona000)有心飞。  
玉栏休靠[吴王](https://www.baike.com/wikiid/9215228770302903297?prd=result_list&view_id=1qosxfjtdegw00)恨，[娃馆](https://www.baike.com/wikiid/1215122962150888720?prd=result_list&view_id=3nuj1cznbmi000)或嫌西子违。  
雁爪掠空难旧迹，胡蹄连袖却新肥。  

## 其四  
江南指顾在吾棋，荆北流离不足悲。  
三着[楸枰](https://www.baike.com/wikiid/2681812036712555365?prd=home_search&search_id=305gp0dj96a000&view_id=519mg4u0n8w000)扫河朔，一匡筹策定天时。  
[庚申](https://www.baike.com/wikiid/5891422729234339902?prd=result_list&view_id=2ny3h0k8ye8000)独遁赖雄主，朋党重来伐异迟。  
文藻不容分治世，浊醪相与起怀思。  

## 其五  
云为宣纸镇为山，五色彩椽天地间。  
小谢垂头茗素水，曹王研墨抱当关。  
挥毫玉殿少倾目，[搦管](https://www.baike.com/wikiid/5627413136225626477?prd=home_search&search_id=1uujzhxoygps00&view_id=3o0boe41im2000)龙文多汗颜。  
一举韫珠传帝里，九阶恩幸列朝班。  

## 其六  
天边波浪打江头，满眼芦花晃素秋。  
月借古今长一练，酒逢[离合](https://www.baike.com/wikiid/5553432471830087281?prd=result_list&view_id=8kedoy08jn800)不重愁。  
摇唇御史获[朱绂](https://www.baike.com/wikiid/120314948995470503?prd=result_list&view_id=npwcilrit1s00)，取第[经魁](https://www.baike.com/wikiid/1161816646177284135?prd=home_search&search_id=3xa1tjbn78o000&view_id=5f55ggg81ys000)盟白鸥。  
暗忆神宗北回首，清名何厌帝王州。  

## 其七  
云梦千秋造化功，巫山一段有无中。  
烛升帘上纤纤月，鸡唱楼头恻恻风。  
柳叶争教黛深翠，樱桃相并豆初红。  
新来梳裹海棠影，满照留连梨雪翁。  

## 其八  
金陵流水故逶迤，仙侣乘舟试冷陂。  
即饮羯胡南地马，不巢[越鸟](https://www.baike.com/wikiid/8811537314707742872?prd=result_list&view_id=1pdnm7rhjzpc00)北风枝。  
长河稀见[龙图](https://www.baike.com/wikiid/8890769696491923484?prd=result_list&view_id=ozo9ro2ijsg00)出，衰代频烦斗柄移。  
文武死能安国庙，衣巾生愿泪多垂。  


<br><br>